گوشی‌های هوشمند پرچمدار پیشرفته‌ترین فناوری‌های تلفن همراه را دارند، اما هزینه‌ای که برای آن‌ها پرداخت می‌کنید معمولا زیاد و شاید غیرمنطقی خواهد بود؛ دقیقا در این زمان گوشی‌های میان‌رده وارد بازار می‌شوند تا رضایت مخاطبینی با بودجه‌ی متوسط را جلب کنند.
بازار گوشی‌های میان رده در سال‌های اخیر رشد چشمگیری داشته است و تولیدکنندگان اصلی این رده مانند سامسونگ و شیائومی، گوشی‌هایارزان با امکانات قابل توجهی روانه بازار کرده‌اند. شیائومی حتی تا آنجا پیش رفت که توانست در بازارهای اروپا، فروش چشمگیری داشته باشد.
قیمت گوشی با بودجه‌ای متوسط و امکانات میان رده معمولاً بین 3 تا 5 میلیون تومان در نظر گرفته می‌شود؛ اما باید به شما بگوییم که با این مقدار بودجه هم می‌توانید یک گوشی هوشمند با امکانات خیلی خوب با عمر خوب تهیه کنید. البته در زمان حال که هر روز شاهد پیشرفت تکنولوژی و ظهور مدل‌های جدیدی از گوشی‌های موبایل هستیم، اکثر کاربران ترجیح می‌دهند برای خرید یک تلفن هوشمند خوب هزینه زیادی پرداخت نکنند.
با این اوصاف، شرکت‌ها بدون قربانی کردن قیمت‌ها و با ارائه ویژگی‌هایی معمولی، سعی می‌کنند تا با هر بودجه‌ای محصولی برای عرضه داشته باشند. در ادامه، بهترین گوشی‌های میان رده را خواهید دید که با معیارهای دقیق و آزمایشات واقعی روبرو شده‌اند تا مطمئن شویم ارزش پول شما را دارد.
شیائومی Poco M3 Pro 5G
گوشی Poco M3 Pro 5G در حال حاضر مقرون به صرفه‌ترین پیشنهاد 5Gاز شرکت شیائومی است. پوکو با طراحی دارای قسمت سیاه شده در سمت چپ بالای بدنه که اصطلاحا "switchblade" می‌گویند که شبیه طراحی ماژول دوربین در سری S21 سامسونگ است. صفحه نمایش پوکو 6.5 اینچی فول اچ دی پلاس با وضوح بسیار بالا است و قابلیت پخش رنگ خوبی دارد.
برای Poco M3 Pro 5G از مدیاتک Dimensity 700 SoC استفاده شده است که بسیار شبیه Dimensity 800U است. این گوشی از اندروید 11 از MIUI 12.0.2 بهره می‌برد و بازی‌های تقریبا سنگینی مانند Call of Duty: Mobile را به خوبی اجرا می‌کند.
متاسفانه دوربین فوق عریض ندارد اما دوربین اصلی پوکو 48 مگاپیکسل است و دو دوربین تکمیل کننده دیگر که هر کدام 2 مگاپیکسل در پشت بدنه قرار گرفته‌اند.
قیمت گوشی های شیائومی با حافظه‌ی 64 گیگابایت حدود چهار میلیون و هشتصد هزار تومان است و با قابلیت‌هایی که دارد حتما گوشی محبوب شما خواهد شد.
سامسونگ گلکسی A22
گوشی گلکسی A22 با صفحه نمایش 6.4 اینچی لمسی، مجهز به پردازنده هشت هسته‌ای و 4 گیگابایت رم دارد و سیستم عامل آن اندروید 11 است. باتری این گوشی 5000 میلی آمپر ساعت است و از شارژ سریع اختصاصی پشتیبانی می‌کند.
دوربین‌هایی که برای سامسونگ گلکسی A22 در پشت آن تعبیه شده است شامل دوربین اصلی 48 مگاپیکسلی، یک دوربین 8 مگاپیکسلی و دو دوربین 2 مگاپیکسلی دارد؛ برای دوربین سلفی نیز یک دوربین 13 مگاپیکسلی قرار گرفته است.
